Työaika: ~8h

Tällä viikolla olen keskittynyt saamaan algoritmin toimimaan ainakin jollain tavalla. Siinä onnistuinkin, nyt ratkaisu pelille löytyy. Odotetusti ratkaisu on kuitenkin etenkin hyvin sekoitetuilla laudoilla hidas. 

Tällä viikolla opin enemmän kenties henkisiä asioita kun konkreettista koodausta. Algoritmin toteuttaminen tuntui etukäteen melko hankalalta ja pelkäsin joutuvani tappelemaan sen kanssa päiviä. Kun kuitenkin vaan ryhdyin työhön niin toimivan koodin löytäminen olikin melko kivutonta.

Ratkaisussa käytin sekä minimikekoa että pinoa, joten nämä tietorakenteet yritän koodata itse mahdollisimman pian. Jos nämä kyhäytyvät nopeasti kokoon lähden miettimään saanko nopeutettua algoritmiani.
