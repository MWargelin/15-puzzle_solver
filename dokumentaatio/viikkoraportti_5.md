Työaika: ~11h

Tällä viikolla sain melko paljon aikaan. Tein minimikekoni valmiiksi ja lisäsin algoritmin heuristiikkafunktioon lineaaristen konfliktien tarkastuksen. Ratkaisija ei myöskään nyt anna tehdä siirtoa samantien takaisin edelliseen tilaan, minkä pitäisi myös nopeuttaa algoritmia. Tein myös vertaisarvioinnin ja aloitin testausdokumentin.

Aloin tekemään testausdokumenttia varten hieman suorituskykytestausta. Tässä paljastui ikäviä yllätyksiä. 8-peli ratkeaa melko kivuttomasti, mutta kun yritin tehdä sata peräkkäistä testiä 15-pelille oli suoritusaika aivan liian pitkä. Melko usein peli ratkeaa nopeasti, mutta jotkin laudat jäävät junnaamaan loputtomiin. En usko että algoritmi on rikki eikä ratkaisisi jotain lautoja, mutta selvitettävien solmujen määrä räjähtää käsiin liian vaikeilla pelilaudoilla. Minulta on kuitenkin ideat algoritmin parantamiseen loppu.

Ohjelman toiminta on sinänsä jo oikeastaan valmis. Omat tietorakenteet on tehty ja algoritmi (yleensä) toimii. Tehtävää on kyllä vielä dokumentaatiossa. Voisin vielä yrittää katsoa tulevalla viikolla jos algoritmin voi muuttaa varmemmaksi.
